{
    "league": "Olís deild kvenna",
    "title": "Sigríður bætir við sig áriá Hlíðarenda",
    "content": "Sigríður Hauksdóttir hefur framlengt samning sinn við deildar- og bikarmeistara Vals til leiks árs, eða út leiktíðina vorið 2025. \n Sigríður gekk til liðs við Val fyrir tveimur árum og fetaði þar með í fótspor ömmu sinna og nöfnu, Sigríðar Sigurðardóttur sem lék allan sinn ferlin með Valsliðinu. Sigríður yngri lék með HK um árabil áður en hún skipti yfir til Vals. Þá átti Sigríður um nokkurt skeið sæti í A-landsliðinu. \n Sigríður leikur í vinstra horni og deilir stöðunni með Lilju Ágústsdóttur enda hefur Valsliðið lagt metnað í að vera með tvo öfluga leikmennn í hverri stöðu. \n „Það er gott að Sigga ákvað að vera áfram með okkur. Hún er klassa leikmaður og mikill karakter. Þetta eru því góðar fréttir,“ er haft eftir glöðum og sigursælum þjálfara deildar- og bikarmeistaranna, Ágústi Þór Jóhannssyni í tilkynningu handknattleiksdeildar Vals."
}