{
    "league": "Olís deild karla",
    "title": "Skarphéðinn Ívar klæðist rauðu á næsta tímabili",
    "content": "Handknattleiksmaðurinn ungi frá Akureyri, Skarphéðinn Ívar Einarsson, hefur ákveðið að segja skilið við KA í sumar og ganga til liðs við Hauka. Skarphéðinn Ívar hefur skrifað undir þriggja ára samning við Hafnafjarðarliðið og tekur samningurinn gildi í sumar \n Skarphéðinn Ívar er efnileg vinstri skytta sem hefur þrátt fyrir ungan aldur spilað í Olísdeildinni undanfarin þrjú ár með KA. Í vetur hefur hann skorað 70 mörk í 20 leikjum með KA í Olísdeildinni. Einnig lét að Skarphéðinn að sér kveða með U-liði KA í Grill 66-deildinni þar sem hann skoraði 92 mörk í 9 leikjum.  \n Skarphéðinn Ívar var einn leikmanna 3. flokks KA sem vann Poweradebikarinn fyrr í þessum mánuði. \n Til viðbótar hefur Skarphéðinn Ívar átt sæti í yngri landsliðunum undanfarin sumur."
}