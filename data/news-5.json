{
    "league": "Olís deild kvenna",
    "title": "Birna Berg framlengir dvölina í Vestmannaeyjum",
    "content": "Handknattleikskonan öfluga, Birna Berg Haraldsdóttir hefur skrifað undir nýjan tveggja ára samning við handknattleiksdeild ÍBV. Hún hefur verið í herbúðum ÍBV frá haustinu 2020 og hefur verið ein af lykilkonum liðsins frá fyrsta degi.\n\nBirna Berg er ein reyndasta handknattleikskona landsins um þessar mundir. Auk þess að leika með ÍBV, Fram og FH hér heima var hún um langt árabil með félagsliðum í Noregi, Danmörku, Svíþjóð og Þýskalandi áður en hún flutti heim sumarið 2020.\nEftir að hafa verið frá keppni alla leiktíðina 2021/2022 kom Birna Berg grimm til leiks í fyrra og hefur í vetur og á síðustu leiktíð verið meðal markahæstu og stoðsendingahæstu leikmanna ÍBV liðsins. Hún skoraði 97 mörk í 15 leikjum í Olísdeildinni sem lauk á síðasta laugardag hvar ÍBV hafnaði í fjórða sæti.\n„Þetta er gríðalegt ánægjuefni og hlökkum við mikið til áframhaldandi samstarfs með Birnu,“ segir m.a. í tilkynningu frá ÍBV í dag."
}

