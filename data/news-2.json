{
    "league": "Grill-66 deild karla",
    "title": "ÍR-ingar í hóp þeirra bestu á ný – karla og kvennaliðin saman í efstu deild í fyrsta sinn í 9 ár",
    "content": "ÍR hefur endurheimt sæti sitt í Olísdeild karla í handknattleik eftir eins árs veru í Grill 66-deildinni. Eftir spennandi endasprett í deildinni þar sem kapphlaupið um beinan flutning upp í Olísdeildina stóð á milli ÍR og Fjölnis höfðu ÍR-ingar betur. Þeir unnu ungmennalið Hauka í dag, 36:33, í Skógarseli í dag í síðustu umferð deildarinnar. \n ÍR-ingar verða með bæði meistaraflokkslið sín í Olísdeildum á næstu leiktíð í fyrsta sinn frá árinu 2015. \n Haukar gáfu ÍR-ingum eftir í leiknum í dag og voru m.a. yfirhöndina lengi framan af. ÍR-ingar ráku af sér slyðruorðið þegar á leið leikinn og unnu sætan sigur og gulltryggðu sæti í Olísdeildinni. \n Eins og kom fram fyrr í dag varð ungmennalið Fram deildarmeistari í Grill 66-deildinni, þremur stigum framar en ÍR-ingar. \n Fjölnir varð næst á eftir ÍR með einu stigi færra. Fjölnir vann þunnskipað ungmennalið KA, 32:26, í dag. KA-menn höfðu ekki að miklu að keppa að þessu sinni. \n Hörður og ungmennalið HK mætast síðar í dag. Úrslit þess leiks breyta engu um heildarniðurstöðu deildarinnar. Hörður hafnar í fjórða sæti."
}