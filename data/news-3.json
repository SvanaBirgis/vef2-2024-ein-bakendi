{
    "league": "Grill-66 deild kvenna",
    "title": "Fjögur lið kljást um eitt sæti í umspili",
    "content": "Umspilskeppni Olísdeildar kvenna í handknattleik fer af stað með tveimur leikjum fimmtudaginn 11. apríl. Önnur umferð verður 14. apríl og oddaleikir 17. apríl. Vinna þarf tvisvar sinnum til þess að komast í úrslit. \n\n Í undanúrslitum umspilsins mætast: \n Afturelding - FH (Afturelding með heimaleikjarétt komi til oddaleiks). \n Grótta - Víkingur (Grótta með heimaleikjarétt komi til oddaleiks). \n\n Afturelding varð næst neðst í Olísdeild kvenna. FH hafnaði í fjórða sæti Grill 66-deildar kvenna.\n\n Grótta og Víkingar hrepptu annað og þriðja sæti Grill 66-deildar kvenna.\n\n Selfoss varð deildarmeistari í Grill 66-deild kvenna með fullu húsi stiga og fer rakleitt upp í Olísdeild.\n\n Sigurliðin í undanúrslitum mætast úrslitaleikjum um sæti í Olísdeild kvenna á næstu leiktíð.\n\n Fyrsti úrslitaleikurinn verður 22. apríl. Aðrir leikdagar 25., 28., apríl, 1. og 4. maí. Liðið sem fyrr vinnur þrjá leiki öðlast þátttökurétt í Olísdeild kvenna á næstu leiktíð."
}